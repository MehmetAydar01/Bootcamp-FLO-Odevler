## ÖDEV 1

- Bir dizi değişken içerisinde tanımlanan Ağıl Sayısı, Ağıl Kapasitesi ve Toplam Koyun sayılarına göre; tüm koyunları ağıl kapasitelerini aşmayacak şekilde ve verilen sayıdaki ağıla sondan başa doğru yerleştir.

- Sonuçların ölçülebilmesi amacıyla, her ağıldaki toplam koyun sayısını ve varsa artan koyun sayısını hesaplayarak ekrana yazdır. Eğer boş kalan ağıllar varsa 0 (sıfır) değerle ekrana yazdır.

***

## ÖDEV 2

- Bir dizi değişken içerisinde tanımlanan Ürün Adı ve Ürün Fiyatı değerlerini bir tablo halinde satırlar içerisinde yazdır ve her ürün için bir "Adet" kutusu (html form, input) ekle. Tablonun sonuna "Sepete Ekle" düğmesi (html form, submit) yerleştir.

- Sepete Ekle düğmesine tıklandığında adeti 0'dan yüksek olan ürünü sepet içeriğine ekle. Sepeti oturum dosyası (session) olarak saklamayı unutma ve her ürün sepete eklendikçe aynı sayfada bir de sepet içeriği listele.

***

## ÖDEV 3

- PhpMyAdmin kullanarak Ad Soyad ve Telefon Numarasının kaydedilebileceği bir MySQL tablosu oluştur. Bir dosyada bu bilgileri dinamik olarak ziyaretçilerin kaydedebilmesi için HTML formu hazırla.

- İkinci bir dosyada bu formdan gelen verileri PHP'nin PDO kütüphanesini kullanarak MySQL veritabanına kaydet. Üçüncü bir dosyada veritabanında kayıtlı olan kişi bilgilerini bir HTML tablosu içerisinde listele, her kayıtın sonuna "Sil" düğmesi ekle ve bu düğmeye tıklandığında ilgili kayıtın silinerek tekrar liste sayfasına dönülmesini sağla.

***

## ÖDEV 4

- Bir formdan gelen Ad Soyad ve TC Kimlik numarası verisini veritabanına kaydeden bir uygulama hazırla. Veritabanına kayıt etmeden önce TC Kimlik numarasını aşağıdaki kurallara göre bir Class içerisinde doğrula ve sonucu da diğer bilgilerle birlikte veritabanına kaydet.

- TC kimlik numaraları 11 hanelidir ve her hanesi rakamsal değerdedir.

- İlk hane hiçbir zaman 0 olamaz.

- 1 3. 5. 7. ve 9. hanelerin toplamının 7 ile çarpımından, 2. 4. 6. ve 8. hanelerin toplamı çıkartıldığında geriye kalan sayının 10ʹa göre modu 10. haneye eşittir.

- 1 2. 3. 4. 5. 6. 7. 8. 9. 10. hanelerin toplamının 10ʹa göre modu 11 haneye eşittir.

***

